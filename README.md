# RG_gravity
 
Η δυναμική αυτή προσομοίωση έχει χρησιμοποιηθεί (και χρησιμοποιείται) στην εκπαίδευση μαθητών της δευτεροβάθμιας αλλά και φοιτητών τριτοβάθμιας εκπαίδευσης με θετικά μαθησιακά αποτελέσματα. Σχετική αποτίμηση υπάρχει στις ακόλουθες δημοσιεύσεις. Ενδεικτικά παρατίθενται δημοσιεύεις που το πιστοποιούν:

Kapotis E. & Tsakonas P., (2019, February) “Educational experimentation and simulations for teaching General Relativity. Implementation and Evaluation”, WE-Heraeus-Seminar: General Relativity as a Challenge for Physics Education, 10-02-19 to 15-02-2019, Bad Honnef, Germany

Kapotis E., (2019, February) “Educational experimentation and simulations for teaching General Relativity”, WE-Heraeus-Seminar: General Relativity as a Challenge for Physics Education, Hands-on session, 10-02-19 to 15-02-2019, Bad Honnef, Germany

Kapotis E., & Kalkanis G., (2016) “Einstein’s elevator in class ─ A self-construction carried out by students for the study of the Equivalence Principle”, The Physics Teacher, 54(7), 404-407

Gousopoulos D., Kapotis E. & Kalkanis G., (2015) “Students’ difficulties in understanding the basic principles of Relativity after standard instruction”, ESERA 2015 Conference, 31-08-15 to 04-09-2015, Helsinki, Finland

Ευστράτιος Καπότης, Παναγιώτης Τσάκωνας, Γεώργιος Θεοφ. Καλκάνης (2017, Απρίλιος), "Εκπαιδευτική εφαρμογή και αξιολόγηση πρωτότυπων πειραματισμών και προσομοιώσεων για την διδασκαλία της Αρχής της Ισοδυναμίας", στο 10ο Πανελλήνιο Συνέδριο Διδακτικής των Φυσικών Επιστημών και Νέων Τεχνολογιών στην Εκπαίδευση, Ρέθυμνο

Εκπαιδευτικές Προσεγγίσεις της Γενικής Θεωρίας της Σχετικότητας με Ψηφιακές Τεχνολογίες και Πειραματισμούς (για την απόκτηση του Διδακτορικού Διπλώματος του αιτούντος) 
https://www.didaktorika.gr/eadd/handle/10442/39529 .

                                                                      ΟΔΗΓΙΕΣ ΕΚΤΕΛΕΣΗΣ
 
Η προσομοίωση έχει τη δυνατότατα να προβάλει την τροχιά φωτονίων ή σωματιδίων στο εσωτερικό ενός πυραύλου ο όποιος έχει τη δυνατότητα να βρίσκεται σε βαρυτικά πεδία (ασθενή ή ισχυρά), να επιταχύνεται σε περιοχές μακριά από βαρυτικά πεδία και να περιστρέφεται ταυτόχρονα στο χώρο. Ο εκπαιδευόμενος μπορεί να εναλλάσσει στην προβολή συστήματα αναφοράς, παρατηρώντας την τροχιά που παρατηρεί ένας επιβάτης στο εσωτερικό του πυραύλου και ένας παρατηρητής έξω από αυτόν.
Η εκίνηση της, εμφανίζει ένα ορθογώνιο παραλληλεπίπεδο πλαίσιο εντός του οποίου υπάρχει στο φόντο ένα τετραγωνικό πλέγμα και ένας πύραυλος ευρισκόμενος κάθετα στην επιφάνεια ενός πλανήτη. Ένα πλαίσιο επιλογών είναι δεξιά του κυρίως πλαισίου.
Η διεπαφή έχει ως εξής: στο κάτω αριστερά μέρος υπάρχουν δυο κουμπιά, το «Επόμενο» που αναπαράγει βήμα βήμα την προσομοίωση και το «Επαναφορά» που επανεκκινεί την προσομοίωση. Στο επάνω δεξί μέρος υπάρχει ένα μαύρο πλαίσιο επιλογών. Στο πλαίσιο επιλογών δεξιά ο εκπαιδευόμενος μπορεί:
1) να επιλέξει ή να αποεπιλέξει με το ποντίκι του υπολογιστή του το παράθυρο «Προσομοίωση», εκκινώντας ή σταματώντας αντίστοιχα την προσομοίωση.
2) να ρυθμίσει την βραδύτητα εκτέλεσης της προσομοίωσης επιλέγοντας τον αριθμό σε μια κλίμακα 20 διαστημάτων, πληκτρολογώντας τον αριθμό ή επιλέγοντας τον σέρνοντας μια μπάρα δίπλα από την επιλογή «Βραδύτητα προσομοίωσης».
3) να ρυθμίσει τη θέση του πυραύλου  στο χώρο (σε σχέση με τον εκπαιδευόμενο). Επιλέγοντας τον αριθμό σε μια κλίμακα 360 διαστημάτων έχει τον πλήρη έλεγχο του προσανατολισμού του πυραύλου με ακρίβεια μιας μοίρας. Η επιλογή πραγματοποιείται πληκτρολογώντας τον αριθμό (από 0 έως 360) ή επιλέγοντας τον σέρνοντας μια μπάρα δίπλα από την επιλογή «Προσανατολισμός». Για την επιλογή «Βαρυτικό Πεδίο» ο «Προσανατολισμός» είναι η θέση τοποθέτησης στην επιφάνεια του πλανήτη, που την ορίζει ένας μέγιστος κύκλος.
4) να αποκρύψει ή να εμφανίσει το τετράγωνο πλέγμα, επιλέγοντας ή αποεπιλέγοντας με το ποντίκι του υπολογιστή του το παράθυρο «Πλέγμα».
5) να ρυθμίσει το μέγεθος και κατά συνέπεια το πλήθος των τετραγώνων του πλέγματος. Ο εκπαιδευόμενος μπορεί να επιλέξει από μια κλίμακα 5 διαστημάτων πληκτρολογώντας τον αριθμό ή επιλέγοντας τον, σέρνοντας μια μπάρα δίπλα από την επιλογή «Βήμα Πλέγματος».
6) να επιλέξει την εμφάνιση ή την απόκρυψη της προβολής του σωματιδίου στο τοίχωμα του πυραύλου, που βρίσκεται απέναντι από το σημείο έναρξης της κίνησης  του σωματιδίου, επιλέγοντας ή αποεπιλέγοντας με το ποντίκι του υπολογιστή του το παράθυρο «Προβολή τροχιάς».
7) να επιλέξει την ύπαρξη ή μη βαρυτικού σώματος κοντά στον πύραυλο, επιλέγοντας ή αποεπιλέγοντας με το ποντίκι του υπολογιστή του το παράθυρο «Βαρυτικό Πεδίο». 
8) να ρυθμίσει την ένταση του βαρυτικού πεδίου του πλανήτη που είναι προσεδαφισμένος ο πύραυλος. Ο εκπαιδευόμενος έχει να επιλέξει ένταση βαρυτικού πεδίου από μια κλίμακα 7 μοναδιαίων διαστημάτων, εύρους από 1 έως 7, πληκτρολογώντας τον αριθμό ή επιλέγοντας τον σέρνοντας μια μπάρα δίπλα από την επιλογή «Ένταση βαρυτικού πεδίου».
9) να ορίζει και να μεταβάλει την τιμή της επιτάχυνσης του πυραύλου (στην περίπτωση που δεν υπάρχει επιλεγμένη από αυτόν η ύπαρξη βαρυτικού πεδίου). Το εύρος των δυνατών τιμών επιτάχυνσης είναι μια κλίμακα 7 μοναδιαίων διαστημάτων, πληκτρολογώντας τον αριθμό ή επιλέγοντας τον σέρνοντας μια μπάρα δίπλα από την επιλογή «Επιτάχυνση πυραύλου».
10) να παρατηρεί και να καταγράφει την τροχιά του σωματιδίου στο σύστημα αναφοράς του πυραύλου, επιλέγοντας με το ποντίκι του υπολογιστή του το παράθυρο «Συστ. Αναφ. πυραύλου» και αποεπιλέγοντας να επιστρέφει στο αρχικό σύστημα αναφοράς του. Η δυνατότητα της εναλλαγής συστήματος αναφοράς εμφανίζεται ταυτόχρονα, στο δεξί μενού επίλογων της προσομοίωσης, με την αποεπιλογή στο παράθυρο «Βαρυτικό Πεδίο» (ο πύραυλος σε χώρο μακριά από συγκέντρωσης ενεργείας - μάζας.
11) να επιλέξει το χρώμα της τροχιάς και της προβολής του σωματιδίου. Επιλέγοντας την μπάρα που υπάρχει δίπλα από την επιλογή «Χρώμα Τροχιάς» εμφανίζεται ένας καμβάς χρωμάτων και με την τοποθέτηση ενός κυκλικού δακτυλίου στο χρώμα επιλογής αυτόματα επιλέγεται το χρώμα της τροχιάς. Το επιλεχθέν χρώμα από τον εκπαιδευόμενο είναι ίδιο με το χρώμα της μπάρας κάθε φορά.
12) ο εκπαιδευόμενος έχει την δυνατότητα εμφάνισης ή απόκρυψης του πλαισίου επιλογών, επιλέγοντας «Εμφάνιση» ή «Απόκρυψη» αντίστοιχα στο κατώτερο σημείο του πλαισίου.
